---
layout: post
full-width: true
title: تئوری انتخاب
subtitle: معرفی کتاب تئوری انتخاب
cover-img: /assets/images/choice_theory.jpg
thumbnail-img: /assets/images/choice_theory.jpg
share-img: /assets/images/choice_theory.jpg
tags: [کتاب, روانشناسی]
---

خیلی از افرادی که در جامعه زندگی می‌کنند، نقش زیادی به دیگر افراد برای تاثیر گذاشتن در زندگی شخصی خود می‌دهند.  
در حالیکه با مطالعه این کتاب متوجه می‌شوید که تمام حالت های که دارید، در نهایت توسط خودتان تصمیم گرفته شده است نه دیگران، همانطور که حالت و احساسات دیگران نیز توسط شما تعیین نمی‌شود و در نهایت هر فرد خود مسئول حالتی است که دارد.  
نویسنده این کتاب که خود روانشناسی بزرگ می‌باشد سعی در توضیح این مورد دارد که عوامل بیرونی بسیار اثر کمتری نسبت به عوامل داخلی خود فرد، بر احساسات فرد دارد و در نهایت این خود شخص است که با تئوری انتخاب، حالت خود را مشخص می‌کند.  

کتاب تئوری انتخاب که من آن را با ترجمه دکتر علی صاحبی خوانده ام، نثری بسیار روان و گیرا دارد و یکی از بهترین کتاب ها و همچنین از تاثیرگذار ترین کتاب هایی است که خوانده ام.  
با مطالعه این کتاب دید شما به جامعه و حتی بیماری هایی مثل افسردگی تغییر می‌کند و باعث می‌شود زندگی بسیار شادتری داشته باشید و با هر خبری ناراحت نشوید.  

طبق گفته کتاب افراد پنج نیاز اصلی `نیاز به بقا`، `نیاز به عشق و احساس تعلق`، `نیاز به قدرت`، `نیاز به آزادی`، `نیاز به تفریح` را دارند و هر فرد در تلاش است تا آنها را ارضا کند.  
با توجه به متغیر بودن مقدار نیاز به موارد بالا در افراد مختلف، افراد شخصیت ها و رفتارهای مختلفی پیدا می‌کنند که در کتاب به این موضوع نیز پرداخته می‌شود و حتی تیپ شخصیت هایی که افراد باید از آنها دوری کنند نیز نام برده می‌شود.  

یک از نکاتی که در کتاب گفته شده است، عدم نیاز به گذشته برای تصمیم گیری در زمان حال است. بسیاری از افراد اتفاقات گذشته را در تصمیم که اکنون می‌خواهند بگیرند، اثر می‌دهند که این باعث مشکلات فراوان می‌شود.  
بطور مثال به علت بداخلاقی پدر با فرزند، در زمانی که فرزند بزرگ می‌شود تمام مردان را شبیه پدر خود می‌بیند و اتفاقات گذشته در ذهنش باعث جلوگیری از ارتباط دوستانه با بقیه افراد می‌شود.  

این کتاب برای تمام افراد بخصوص افرادی که در حال پیدا کردن دوست جدید هستند، در شرف ازدواج هستند، معلمان و افرادی که سمتی در شرکت دارند و هر فردی که که می‌خواهد زندگی شاد و بهتری داشته باشد، می‌تواند مفید واقع شود.  

در نهایت خلاصه کتاب را می‌توان در همان نام آن که `تئوری انتخاب` می‌باشد خلاصه کرد تا بدانیم تمام احساسات و حتی افسردگی که داریم توسط خود ما انتخاب شده است و باید دلیل انتخاب آن توسط خودمان را پیدا کنیم، بطور مثال برای جلوگیری از یک انتخاب مهم افسردگی را بجای آن انتخاب کرده ایم و یا عصبانیت را در مواجه با رفتار یک شخص دیگر.  

## مشخصات
`نام کتاب` : تئوری انتخاب   
`نویسنده` : ویلیام گلسر  
`امتیاز` : 10/10  
`صفحه مشخصات` : [taaghche](https://taaghche.com/book/92605/%D8%AA%D8%A6%D9%88%D8%B1%DB%8C-%D8%A7%D9%86%D8%AA%D8%AE%D8%A7%D8%A8)  